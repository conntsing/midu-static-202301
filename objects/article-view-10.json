{"code":200,"message":"成功","data":{"code":"Midu-Article-Jing-Sanzijing","appName":"弥笃艺志","tagIds":[14],"content":"<p style=\"text-align: center;\"><strong>人之初，性本善。性相近，习相远</strong></p><p style=\"text-align: center;\"><strong>苟不教，性乃迁。教之道，贵以专</strong></p><p style=\"text-align: center;\"><strong>昔孟母，择邻处。子不学，断机杼</strong></p><p style=\"text-align: center;\"><strong>窦燕山，有义方。教五子，名俱扬</strong></p><p style=\"text-align: center;\"><strong>养不教，父之过。教不严，师之惰</strong></p><p style=\"text-align: center;\"><strong>子不学，非所宜。幼不学，老何为</strong></p><p style=\"text-align: center;\"><strong>玉不琢，不成器。人不学，不知义</strong></p><p style=\"text-align: center;\"><strong>为人子，方少时。亲师友，习礼仪</strong></p><p style=\"text-align: center;\"><strong>香九龄，能温席。孝于亲，所当执</strong></p><p style=\"text-align: center;\"><strong>融四岁，能让梨。悌于长，宜先知</strong></p><p style=\"text-align: center;\"><strong>首孝悌，次见闻。知某数，识某文</strong></p><p style=\"text-align: center;\"><strong>一而十，十而百。百而千，千而万</strong></p><p style=\"text-align: center;\"><strong>三才者，天地人。三光者，日月星</strong></p><p style=\"text-align: center;\"><strong>三纲者，君臣义。父子亲，夫妇顺</strong></p><p style=\"text-align: center;\"><strong>曰春夏，曰秋冬。此四时，运不穷</strong></p><p style=\"text-align: center;\"><strong>曰南北，曰西东。此四方，应乎中</strong></p><p style=\"text-align: center;\"><strong>曰水火，木金土。此五行，本乎数</strong></p><p style=\"text-align: center;\"><strong>十干者，甲至癸。十二支，子至亥</strong></p><p style=\"text-align: center;\"><strong>曰黄道，日所躔。曰赤道，当中权</strong></p><p style=\"text-align: center;\"><strong>赤道下，温暖极。我中华，在东北</strong></p><p style=\"text-align: center;\"><strong>曰江河，曰淮济。此四渎，水之纪</strong></p><p style=\"text-align: center;\"><strong>曰岱华，嵩恒衡。此五岳，山之名</strong></p><p style=\"text-align: center;\"><strong>曰士农，曰工商。此四民，国之良</strong></p><p style=\"text-align: center;\"><strong>曰仁义，礼智信。此五常，不容紊</strong></p><p style=\"text-align: center;\"><strong>地所生，有草木。此植物，遍水陆</strong></p><p style=\"text-align: center;\"><strong>有虫鱼，有鸟兽。此动物，能飞走</strong></p><p style=\"text-align: center;\"><strong>稻粱菽，麦黍稷。此六谷，人所食</strong></p><p style=\"text-align: center;\"><strong>马牛羊，鸡犬豕。此六畜，人所饲</strong></p><p style=\"text-align: center;\"><strong>曰喜怒，曰哀惧。爱恶欲，七情具</strong></p><p style=\"text-align: center;\"><strong>青赤黄，及黑白。此五色，目所识</strong></p><p style=\"text-align: center;\"><strong>酸苦甘，及辛咸。此五味，口所含</strong></p><p style=\"text-align: center;\"><strong>膻焦香，及腥朽。此五臭，鼻所嗅</strong></p><p style=\"text-align: center;\"><strong>匏土革，木石金。丝与竹，乃八音</strong></p><p style=\"text-align: center;\"><strong>曰平上，曰去入。此四声，宜调协</strong></p><p style=\"text-align: center;\"><strong>高曾祖，父而身。身而子，子而孙</strong></p><p style=\"text-align: center;\"><strong>自子孙，至玄曾。乃九族，人之伦</strong></p><p style=\"text-align: center;\"><strong>父子恩，夫妇从。兄则友，弟则恭</strong></p><p style=\"text-align: center;\"><strong>长幼序，友与朋。君则敬，臣则忠</strong></p><p style=\"text-align: center;\"><strong>此十义，人所同。当师叙，勿违背</strong></p><p style=\"text-align: center;\"><strong>斩齐衰，大小功。至缌麻，五服终</strong></p><p style=\"text-align: center;\"><strong>礼乐射，御书数。古六艺，今不具</strong></p><p style=\"text-align: center;\"><strong>惟书学，人共遵。既识字，讲说文</strong></p><p style=\"text-align: center;\"><strong>有古文，大小篆。隶草继，不可乱</strong></p><p style=\"text-align: center;\"><strong>若广学，惧其繁。但略说，能知原</strong></p><p style=\"text-align: center;\"><strong>凡训蒙，须讲究。详训诂，明句读</strong></p><p style=\"text-align: center;\"><strong>为学者，必有初。小学终，至四书</strong></p><p style=\"text-align: center;\"><strong>论语者，二十篇。群弟子，记善言</strong></p><p style=\"text-align: center;\"><strong>孟子者，七篇止。讲道德，说仁义</strong></p><p style=\"text-align: center;\"><strong>作中庸，子思笔。中不偏，庸不易</strong></p><p style=\"text-align: center;\"><strong>作大学，乃曾子。自修齐，至平治</strong></p><p style=\"text-align: center;\"><strong>孝经通，四书熟。如六经，始可读</strong></p><p style=\"text-align: center;\"><strong>诗书易，礼春秋。号六经，当讲求</strong></p><p style=\"text-align: center;\"><strong>有连山，有归藏。有周易，三易详</strong></p><p style=\"text-align: center;\"><strong>有典谟，有训诰。有誓命，书之奥</strong></p><p style=\"text-align: center;\"><strong>我周公，作周礼。著六官，存治体</strong></p><p style=\"text-align: center;\"><strong>大小戴，注礼记。述圣言，礼乐备</strong></p><p style=\"text-align: center;\"><strong>曰国风，曰雅颂。号四诗，当讽咏</strong></p><p style=\"text-align: center;\"><strong>诗既亡，春秋作。寓褒贬，别善恶</strong></p><p style=\"text-align: center;\"><strong>三传者，有公羊。有左氏，有谷梁</strong></p><p style=\"text-align: center;\"><strong>经既明，方读子。撮其要，记其事</strong></p><p style=\"text-align: center;\"><strong>五子者，有荀扬。文中子，及老庄</strong></p><p style=\"text-align: center;\"><strong>经子通，读诸史。考世系，知终始</strong></p><p style=\"text-align: center;\"><strong>自羲农，至黄帝。号三皇，居上世</strong></p><p style=\"text-align: center;\"><strong>唐有虞，号二帝。相揖逊，称盛世</strong></p><p style=\"text-align: center;\"><strong>夏有禹，商有汤。周武王，称三王</strong></p><p style=\"text-align: center;\"><strong>夏传子，家天下。四百载，迁夏社</strong></p><p style=\"text-align: center;\"><strong>汤伐夏，国号商。六百载，至纣亡</strong></p><p style=\"text-align: center;\"><strong>周武王，始诛纣。八百载，最长久</strong></p><p style=\"text-align: center;\"><strong>周辙东，王纲坠。逞干戈，尚游说</strong></p><p style=\"text-align: center;\"><strong>始春秋，终战国。五霸强，七雄出</strong></p><p style=\"text-align: center;\"><strong>嬴秦氏，始兼并。传二世，楚汉争</strong></p><p style=\"text-align: center;\"><strong>高祖兴，汉业建。至孝平，王莽篡</strong></p><p style=\"text-align: center;\"><strong>光武兴，为东汉。四百年，终于献</strong></p><p style=\"text-align: center;\"><strong>魏蜀吴，争汉鼎。号三国，迄两晋</strong></p><p style=\"text-align: center;\"><strong>宋齐继，梁陈承。为南朝，都金陵</strong></p><p style=\"text-align: center;\"><strong>北元魏，分东西。宇文周，与高齐</strong></p><p style=\"text-align: center;\"><strong>迨至隋，一土宇。不再传，失统绪</strong></p><p style=\"text-align: center;\"><strong>唐高祖，起义师。除隋乱，创国基</strong></p><p style=\"text-align: center;\"><strong>二十传，三百载。梁灭之，国乃改</strong></p><p style=\"text-align: center;\"><strong>梁唐晋，及汉周。称五代，皆有由</strong></p><p style=\"text-align: center;\"><strong>炎宋兴，受周禅。十八传，南北混</strong></p><p style=\"text-align: center;\"><strong>辽与金，皆称帝。元灭金，绝宋世</strong></p><p style=\"text-align: center;\"><strong>舆图广，超前代。九十年，国祚废</strong></p><p style=\"text-align: center;\"><strong>太祖兴，国大明。号洪武，都金陵</strong></p><p style=\"text-align: center;\"><strong>迨成祖，迁燕京。十六世，至崇祯</strong></p><p style=\"text-align: center;\"><strong>权阉肆，寇如林。李闯出，神器焚</strong></p><p style=\"text-align: center;\"><strong>清世祖，膺景命。靖四方，克大定</strong></p><p style=\"text-align: center;\"><strong>由康雍，历乾嘉。民安富，治绩夸</strong></p><p style=\"text-align: center;\"><strong>道咸间，变乱起。始英法，扰都鄙</strong></p><p style=\"text-align: center;\"><strong>同光后，宣统弱。传九帝，满清殁</strong></p><p style=\"text-align: center;\"><strong>革命兴，废帝制。立宪法，建民国</strong></p><p style=\"text-align: center;\"><strong>古今史，全在兹。载治乱，知兴衰</strong></p><p style=\"text-align: center;\"><strong>史虽繁，读有次。史记一，汉书二</strong></p><p style=\"text-align: center;\"><strong>后汉三，国志四。兼证经，参通鉴</strong></p><p style=\"text-align: center;\"><strong>读史者，考实录。通古今，若亲目</strong></p><p style=\"text-align: center;\"><strong>口而诵，心而惟。朝于斯，夕于斯</strong></p><p style=\"text-align: center;\"><strong>昔仲尼，师项橐。古圣贤，尚勤学</strong></p><p style=\"text-align: center;\"><strong>赵中令，读鲁论。彼既仕，学且勤</strong></p><p style=\"text-align: center;\"><strong>披蒲编，削竹简。彼无书，且知勉</strong></p><p style=\"text-align: center;\"><strong>头悬梁，锥刺股。彼不教，自勤苦</strong></p><p style=\"text-align: center;\"><strong>如囊萤，如映雪。家虽贫，学不辍</strong></p><p style=\"text-align: center;\"><strong>如负薪，如挂角。身虽劳，犹苦卓</strong></p><p style=\"text-align: center;\"><strong>苏老泉，二十七。始发愤，读书籍</strong></p><p style=\"text-align: center;\"><strong>彼既老，犹悔迟。尔小生，宜早思</strong></p><p style=\"text-align: center;\"><strong>若梁灏，八十二。对大廷，魁多士</strong></p><p style=\"text-align: center;\"><strong>彼既成，众称异。尔小生，宜立志</strong></p><p style=\"text-align: center;\"><strong>莹八岁，能咏诗。泌七岁，能赋棋</strong></p><p style=\"text-align: center;\"><strong>彼颖悟，人称奇。尔幼学，当效之</strong></p><p style=\"text-align: center;\"><strong>蔡文姬，能辨琴。谢道韫，能咏吟</strong></p><p style=\"text-align: center;\"><strong>彼女子，且聪敏。尔男子，当自警</strong></p><p style=\"text-align: center;\"><strong>唐刘晏，方七岁。举神童，作正字</strong></p><p style=\"text-align: center;\"><strong>晏虽幼，身已仕。有为者，亦若是</strong></p><p style=\"text-align: center;\"><strong>犬守夜，鸡司晨。苟不学，曷为人</strong></p><p style=\"text-align: center;\"><strong>蚕吐丝，蜂酿蜜。人不学，不如物</strong></p><p style=\"text-align: center;\"><strong>幼而学，壮而行。上致君，下泽民</strong></p><p style=\"text-align: center;\"><strong>扬名声，显父母。光于前，裕于后</strong></p><p style=\"text-align: center;\"><strong>人遗子，金满赢。我教子，唯一经</strong></p><p style=\"text-align: center;\"><strong>勤有功，戏无益。戒之哉，宜勉力。</strong></p><p><br/></p>","tagNames":"蒙学","cover":"","categoryNames":"经","categoryIds":[72],"articleType":1,"appId":30,"name":"三字经","digest":"","id":10,"status":4}}